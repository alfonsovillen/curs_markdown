# Akkusativ

L'Akkusativ compleix diverses funcions dins de l'oració:

* Objecte directe
* La durada d'una acció
* Una quantitat
* Precedit d'una preposició, indica el lloc on es realitza l'acció
del verb, cap a on es realitza un moviment o de quina manera es realitza
l'acció del verb.

!!! warning "Atenció!"
    De vegades, un Akkusativ precedit de preposició no té un significat
    literal, sinó que és obligat pel verb, com quan en valencià es diu
    _"recordar-se de...", "comptar amb...", "interessar-se per..."_.

La majoria dels sustantius no tenen cap marca especial que identifique
l'Akkusativ (alguns sí). Els articles, determinants i adjectius tenen
marca o forma específica, encara que de vegades és la mateixa que el
Nominativ.

Els adjectius tenen dos variants depenent de l'article o determinant
que tinguen davant, si és que en tenen algun.

## Formes

### Article determinat

| Masculí | Femení | Neutre | Plural |
| ------- | ------ | ------ | ------ |
| den | die | das | die |

### Primer grup d'articles

En singular, el masculí té la marca _-en_, el neutre no té cap marca, i el femení i
plural tenen la marca _-e_. Per exemple:

| Masculí | Femení | Neutre | Plural |
| ------- | ------ | ------ | ------ |
| keinen | keine | kein | keine |

De la mateixa manera funcionen els articles _ein, mein, dein, sein,
ihr, unser, euer, Ihr_.

???+ warning "Atenció a les formes de 'euer'"
    | Masculí | Femení | Neutre | Plural |
    | ------- | ------ | ------ | ------ |
    | euren | eure | euer | eure |

### Segon grup d'articles

El masculí té la marca _-en_, el femení i el plural tenen la marca
_-e_ i el neutre té la marca _-es_. Per exemple:

| Masculí | Femení | Neutre | Plural |
| ------- | ------ | ------ | ------ |
| diesen | diese | dieses | diese |

De la mateixa manera funcionen els articles i pronoms _jen, jed, manch,
welch, jeglich, sämtlich_, entre altres.

### Els pronoms personals i l'interrogatiu "wer"

| Número | 1ª persona | 2ª persona informal | 2ª persona formal | 3ª persona masculí | 3ª persona femení | 3ª persona neutre |
| --- | --- | --- | --- | --- | --- | --- |
| Singular | mich | dich | Sie | ihn | sie | es |
| Plural | uns | euch | Sie | sie | sie | sie |

El pronom interrogatiu en Akkusativ és _wen_.

### Els adjectius

Els adjectius agafen terminacions diferents segons quin determinant
tinguen davant:

* Si davant tenen un determinant del primer grup d'articles
o no tenen cap determinant, l'adjectiu
agafa la terminació que correspon al mateix gènere i número del
segon grup d'articles, és a dir, _-en_ per al masculí, _-e_ per al
femení, _-es_ per al neutre i _-e_ per al plural.

* Si davant tenen un determinant del segon grup d'articles, l'adjectiu
agafa la terminació _-e_ en femení i neutre i _-en_ en masculí i plural.

### Els sustantius

Uns quants sustantius masculins agafen la terminació _-en_ o _-n_ en Akkusativ
singular: _Herrn (de Herr), Studenten (de Student), Löwen
(de Löwe), Pädagogen (de Pädagoge), Soldaten (de Soldat),_ etc.

## Exemples

Ací mostrem unes quantes oracions on resaltem els sintagmes nominals en
Akkusativ. Fixa't com les formes i terminacions dels determinants,
adjectius i sustantius es troben en les taules de dalt, i reflexiona
sobre els usos de l'Akkusativ.

| Alemany | Valencià |
| --- | --- |
| Kennen Sie auch **Herrn Schmidt**? | Vosté coneix també el senyor Schmidt? |
| Die Dreharbeiten dauerten **einen ganzen Monat**. | Els treballs de rodatge van durar un mes sencer. |
| **Das neue Sofa** müssen wir **durch das große Fenster** hineintragen. | El sofà nou l'hem d'introduir per la finestra gran. |
| Die Familie fährt morgen **ans Meer**. | La família anirà demà al mar. |
| Sie spricht **ohne jegliche Mühe** Englisch. | Ella parla anglés sense cap esforç. |
| Er erinnerte sich **an seine letzte Prüfung**. | Ell es va recordar del seu últim examen. |
| Dieses Geschenk ist **für dich**. | Este regal és per a tu. |

## Més informació

<iframe width="560" height="315" src="https://www.youtube.com/embed/RhHlZUS1fsE?si=R3zJXylApafszub9" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
