# Introducció

## Què és la declinació?

La declinació, que existeix en moltes
llengües, és una manera de fer visible la funció gramatical que tenen
els noms, adjectius, pronoms i determinants quan
s'utilitzen en la pràctica, en oracions.

!!! note "Important!"
    La declinació només té sentit en la comunicació real,
    on les paraules tenen funcions diverses que depenen
    d'allò que es vol comunicar i d'altres paraules de
    l'entorn comunicatiu.

## Com es fa visible la funció de les paraules en l'oració?

Les paraules mostres formes distintes, i cada una d'eixes
formes correspon a una o més funcions gramaticals.

Pot ser que siguen paraules diferents (com en valencià "jo" i "em").
Pot ser també que siguen síl·labes que s'afegeixen a la paraula i que
s'anomenen "desinències"
(això passa en alemany en el cas del adjectius i molts determinants).

!!! note "Els casos"
    Les formes en les quals consisteix la declinació s'anomenen **casos**.
    
## Quants casos i quantes desinències hi ha?

Això depén de cada idioma.

En valencià o anglés, per exemple, no existeix una declinació
estructurada, però sí hi ha paraules (pronoms personals) que tenen
diferents formes segons la seua funció gramatical. Per exemple, el
pronom _"jo"_ té també les formes _"em/me/'m/m'"_ i _"mi"_.

En alemany, els sustantius, adjectius i determinants tenen
quatre formes (casos) possibles, encara que no sempre són distingibles:

* Nominativ
* Akkusativ
* Dativ
* Genitiv

En altres llengües, com per exemple el llatí, hi ha sis casos.
Abanda del nominatiu, acusatiu, datiu y genitiu, que també existeixen
en alemany, hi ha dos més (vocatiu y ablatiu) les funcions dels
quals en alemany són asumides pel nominatiu i datiu.

En llengües com el finés, per exemple, hi ha més de 10 casos.
